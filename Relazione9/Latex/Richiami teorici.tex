\subsection{Definizione di probabilità di Laplace}
La probabilità di un evento è il rapporto fra il numero dei casi favorevoli all'evento ed il numero dei casi possibili, nelle ipotesi in cui questi ultimi siano tutti "ugualmente possibili"
\begin{equation}
	P=\frac{n_f}{n_p}
\end{equation}
La probabilità è valutata a priori.

\subsection{Modello teorico analizzato}
Siano assegnati due dadi, rispettivamente di quattro e venti facce. Sia inoltre $X$ la variabile aleatoria che descrive la somma dei punteggi ottenuti ad ogni lancio. Allora $X$ è una variabile discreta che assume i seguenti valori:
\begin{equation}
    \{x_i\}_{i=1,...,n} = \{2 \leq m \leq 24\}
\end{equation}
In condizioni ideali e in assenza di ulteriori informazioni, è ragionevole assumere che le coppie del tipo $(x_i, y_j)$, con $i \in \{1,...,4\}$ e $j \in \{1,...,20\}$, siano equiprobabili. Pertanto:
\begin{equation}
    P(x_i, y_i) = \frac{1}{4 \cdot 20}, \forall i, j
\end{equation}


\subsection{Indici di Posizione: Valore Atteso}
Sia $Y$ una variabile aleatoria discreta (che per i nostri scopi possiamo assumere finita). Si definisce \textbf{valore atteso} di $Y$ la quantità:
\begin{equation}
    E[Y] = \sum_{i=1}^{n} y_i p_i
\end{equation}
dove i valori $y_i$ rappresentano le possibili realizzazioni di $Y$ mentre $p_i$ le rispettive probabilità. Nel caso in esame, si ottiene:
\begin{equation}
    E[X] = 13
\end{equation}
\subsection{Indici di Dispersione: Varianza e Deviazione Standard}
Si definisce \textbf{varianza} di $Y$ la quantità:
\begin{equation}
    E[(Y-E[Y])^2]= \sum_{i=1}^{n}p_i(y_i - \mu)^2 = \sigma^2
\end{equation}
Nel caso specifico si ottiene il seguente valore:
\begin{equation}
    \sigma^2= 34.5
\end{equation}
Si definisce invece \textbf{deviazione standard} di $Y$ la quantità:
\begin{equation}
    \sigma := \sqrt{E[(Y-E[Y])^2]}
\end{equation}
che nel nostro caso assume il seguente valore:
\begin{equation}
    \sigma = 5.87
\end{equation}

\subsection{Considerazioni Aggiuntive}
Avendo a disposizione i valori di media $\mu$ e variazione standard $\sigma$ possiamo calcolare le probabilità che la variabile $X$ assuma valori nei seguenti intervalli:
\begin{equation*}
	[\mu-k\sigma, \mu+k\sigma]\ con\ k=1,2,3
\end{equation*} 

Otteniamo così i seguenti risultati:
\begin{itemize}
    \item $k=1: P(X \in [\mu-\sigma, \mu+\sigma]) = 0.55$
    \item $k=2: P(X \in [\mu-2\sigma, \mu+2\sigma]) = 1$
    \item $k=3: P(X \in [\mu-3\sigma, \mu+3\sigma]) = 1$
\end{itemize}

