\subsection{Calore Specifico}
Consideriamo un sistema termodinamico costituito da un corpo rigido. Ricordiamo che un corpo può dirsi rigido se, per i nostri scopi, volume e forma sono praticamente immutabili. In particolare, si può considerare trascurabile l'effetto della dilatazione termica. In questo caso, l'unico parametro termodinamico significativo per caratterizzare lo stato del sistema è la sola temperatura. Pertanto, per l'energia interna si avrà:
\begin{equation}
    U = U(t)
\end{equation}
Ricordando l'espressione del primo principio della termodinamica:
\begin{equation}
    Q -L = \Delta U 
\end{equation}
nel caso in esame, per una qualunque trasformazione termodinamica che porti il sistema da una temperatura $t_A$ ad una generica $t$, si ottiene:
\begin{equation}
    Q - L = U(t) - U(t_A)
\end{equation}
Consideriamo ora il caso in cui il sistema scambi calore $Q$ senza scambiare lavoro meccanico (che in questo caso sarebbe per attrito), allora $L = 0$ e la (3) si riduce a:
\begin{equation}
    Q = U(t) - U(t_A)
\end{equation}
La (4) quantifica la quantità di calore necessaria per portare il sistema dalla temperatura $t_A$ alla temperatura $t$. Generalmente, come dimostrano risultati sperimentali, tale quantità è proporzionale alla massa $m$ del sistema. Pertanto, derivando rispetto alla temperatua e dividendo per la massa $m$ si ottiene:
\begin{equation}
    c = \frac{1}{m}\frac{dQ}{dt} = \frac{1}{m}\frac{dU}{dt}
\end{equation}
La quantità $c = \frac{1}{m}\frac{dQ}{dt}$ viene detta \textbf{calore specifio} del corpo. Essa raprpesenta la quantità di calore che deve essere fornita all'unità di massa che si trova ad una certa temperatura $T$ per innalzarla di un grado. Si misura in $\frac{cal}{g \mathrm{K}}$ oppure in $\frac{Joule}{kg \mathrm{K}}$. In altri termini, $c$ descrive quanto il sistema è resistente a una variazione di temperatura quando assorbe o cede energia termica e si tratta di una proprietà caratteristica per ogni materiale. La quantità $mc$ viene detta \textbf{capacità termica} del corpo ed indica la quantità di calore che è necessario somministrare a tutto il corpo per causare un aumento di temperatura pari ad un grado.

\subsection{Calorimetro delle Mescolanze}
Il calorimetro delle mescolanze è uno strumento utilizzato per studiare gli scambi di calore tra corpi o sostanze posti a temperature diverse, senza che avvengano reazioni chimiche o cambiamenti di stato. È costituito da un contenitore isolante, spesso realizzato in materiali a bassa conducibilità termica, dotato di coperchio, foro per il termometro e agitatore. L'isolamento termico è fondamentale per ridurre al minimo le dispersioni di calore verso l'ambiente esterno e rendere l'apparato il più simile possibile a un sistema termicamente chiuso. Alla base del funzionamento del calorimetro delle mescolanze vi è il principio di conservazione dell'energia: in assenza di scambi termici con l'ambiente, il sistema $C+S$ composto dal calorimetro e dalle sostanze in esso contenute può considerarsi un sistema isolato e pertanto gli scambi energetici possono avvenire solo tra le sue parti. Il primo principio della termodinamica ci assicura dunque che, detti $Q_{C}$ e $Q_S$ rispettivamente il calore scambiato dal calorimetro con le sostanze e quello scambiato dalle sostanze con il calorimetro, si ha:
\begin{equation}
    Q_{C} + Q_{S} = 0
\end{equation}
Per tener conto dell'effetto termico del calorimetro stesso, si introduce il concetto di equivalente in acqua del calorimetro: una massa fittizia di acqua che assorbe la stessa quantità di calore che sarebbe assorbita dal calorimetro reale.

\subsubsection{Fase 1}
Versando una quantità di acqua di massa nota $m_1$ nel calorimetro, il sistema calorimetro-massa $m_1$ raggiunge presto una temperatura $T_1$. Consideriamo una seconda massa $m_2$ di acqua, questa viene portata alla temperatura di ebollizione $T_2$ e versata rapidamente nel calorimetro. In questo modo ci si assicura che non ci siano scambi energetici significativi con l'ambiente esterno. Dopo un tempo sufficiente, il sistema composto dal calorimetro e dalle masse $m_1$ ed $m_2$ raggiungerà una temperatura di equilibrio $T_e$. Per quanto detto (in particolare dalla (6)), segue:
\begin{equation}
    \Delta Q_C + \Delta Q_{m_1} + \Delta Q_{m_2} = 0
\end{equation}
dove $\Delta Q_C$, $\Delta Q_{m_1}$ e $\Delta Q_{m_2}$ sono rispettivamente il calore scambiato dal calorimetro, da $m_1$ e da $m_2$. Esplicitando questi termini, utilizzando la (5), si ottiene:
\begin{equation}
    c_am_2(T_2 - T_1) = c(T_e - T_1) + c_am_1(T_e - T_1)
\end{equation}
dove $c_a$ indica il calore spefico dell'acqua (che si assume costante e uguale al valore a temperatura ambiente) e c è la capacità termica del calorimetro. Utilizzando il concetto di equivalente in acqua del calorimetro $m_e$, possiamo riscrivere:
\begin{equation}
    c = c_am_a
\end{equation}
La (8) pertanto diventa:
\begin{equation}
    c_am_2(T_2 - T_1) = c_am_e(T_e - T_1) + c_am_1(T_e - T_1)
\end{equation}
da cui si ricava facilmente:
\begin{equation}
    m_e = \frac{m_2(T_2 - T_e)}{T_e - T_1}-m_1
\end{equation}

\subsubsection{Fase 2}
Una volta ricavato il valore di $m_e$ è possibile ricavare il calore specifico della sostanza incognita. A partire dal sistema calorimetro-massa $m_1$ che si trova alla temperatura $T_1$, in un contenitore separato, si porta ad ebollizione $T_2$ una certa quantità di acqua in cui viene immersa il metallo di massa nota $m_x$ e si attende fino al raggiungimento di uno stato di equilibrio, in cui la sostanza avrà raggiunto la temperatura $T_2$. A questo punto, immergendo rapidamente il metallo nel calorimetro, questo raggiungerà una temperatura di equilibrio con il sistema calorimetro-massa $m_1$ e ancora una volta si ha:
\begin{equation}
    c_xm_x(T_2 - T_e) = c_am_e(T_e - T_1) + c_am_1(T_e - T_1)
\end{equation}
da cui possiamo ricavare facilmente il calore spefico $c_x$ del metallo:
\begin{equation}
    c_x = \frac{c_a(m_1 + m_e)(T_e - T_1)}{m_x(T_2 - T_e)}
\end{equation}


\subsection{Richiami di teoria della misura}
Sia $g$ una grandezza fisica dipendente da $N$ grandezze fisiche $x_1,...,x_N$ tale che
\begin{equation}
	g=f(x_1,...,x_N)
\end{equation}
con
\begin{equation}
	x_1 = x_{1_0}\pm \Delta x_1
\end{equation}
$$ ... $$
\begin{equation}
	x_N = x_{N_0}\pm \Delta x_N
\end{equation}
La formula di propagazione dell'errore massimo è:
\begin{equation}
	\Delta g=\displaystyle\sum_{i=1}^{N}\left|\frac{\partial g}{\partial x_i}\right|_{\vec{x}=\vec{x_0}}\Delta x_i
\end{equation}
con
\begin{equation}
	\vec{x}=(x_1,...,x_N)
\end{equation}
\begin{equation}
	\vec{x_0}=(x_{1_0},...,x_{N_0})
\end{equation}
Sia g una grandezza fisica pari alla somma, o alla differenza, di N grandezze fisiche $x_1,...,x_N$ tale che
\begin{equation}
	g=x_1\pm...\pm x_N
\end{equation}
con
\begin{equation}
	x_1=x_{1_0}\pm \Delta x_N
\end{equation}
$$ ... $$
\begin{equation}
	x_N=x_{N_0}\pm \Delta x_N
\end{equation}
La formula di propagazione dell'errore massimo è:
\begin{equation}
	\Delta g= \Delta x_1+...+\Delta x_N
\end{equation}